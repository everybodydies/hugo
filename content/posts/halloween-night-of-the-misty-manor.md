---
title: Hallowe'en Night of the Misty Manor
date: 2021-02-07T22:08:51+01:00
lastmod: 2021-02-07T22:08:51+01:00
author: Papp Róbert
# avatar: /img/halloween-night-of-the-misty-manor.png
# authorlink: https://author.site
cover: /img/halloween-night-of-the-misty-manor.png
images: /img/halloween-night-of-the-misty-manor.png
categories:
  - category1
tags:
  - tag1
  - tag2
draft: false
---

Ennek a játéknak a története egy nagyon egyszerű, de jó ötleten alapul, partizgatunk, partizgatunk halloweenkor, és el kell vinni egy ajándékot valahova (jelen esetben egy idősotthonba), visszafelé viszont a kocsi lerobban, és egy elhagyatott udvarházban találjuk magunkat. Így egyben van a halloweeni partihangulat is, meg a horrorisztikus elemek is a játékban. Sajnos, eléggé macerás végigvinni, a végkifejlet attól is függ, milyen maszkot választunk a partiban.

<!--more-->

![Hallowe'en Night of the Misty Manor](/img/halloween-night-of-the-misty-manor.png)

Én az axeman maskra esküszöm, a masquerada maskkal elvéreztem, a voodoo maskkal senki sem jár jól, mert halálos a viselése, a troll maskot nem próbáltam, de gyanítom, ha azt viseljük egy vámpír a főellenfél. Az axeman esetében egy szellem, de nem is igazán főellenfél, mert nem árt nekünk, csak elküld ide-oda. Vigyázzunk, hogy őrizzük meg végig a lámpást, a gyufát és a gyertyát, mert a vége felé szükség lesz rá. Amúgy van egy pár felesleges holmi is, vagyis extra cucc.

Sajnos, ha egy helyszínt elhagytunk, már nem tudunk visszamenni, így megesik, hogy ha nincs nálunk valami, vagy elrontunk valamit, például rosszkor gyújtjuk meg a lámpást, mehetünk vissza az elejére. Nem nagy élmény újra és újra végigcsinálni, ahogy szobáról szobára küldözgetnek az ajándékért. Az elején, a partiban nem könnyű mindent megszerezni és elindulni, az öregotthonból némi tökölés után mehetünk tovább, az udvarházban viszont már sok feladat egyértelmű. Összességében elég jó játék, de ha valaki nincs hozzászokva a parancssorhoz, nem a legkönnyebb. A játék üzeneteire mindig figyelni kell, sok mindent a program nem hajlandó elismételni.

https://itch.io/jam/adventuron-halloween-jam/rate/509121
